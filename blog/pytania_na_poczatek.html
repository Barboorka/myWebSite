<!DOCTYPE html>
<html lang="pl">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <meta name="author" content="Barbara Dudzik" />
    <meta
      name="keywords"
      content="logopeda, Częstochowa, noworodki, przedszkolaki, dwulatki, terapia logopedyczna"
    />
    <meta
      name="description"
      content="Gabinet logopedyczny dla dzieci od 0 do 15 lat. Zapraszam do siebie rodziców i dzieci z Częstochowy i okolic."
    />
    <link rel="shortcut icon" href="./img/faviconka.png" type="image/x-icon" />
    <link rel="preconnect" href="https://fonts.googleapis.com" />
    <link rel="preconnect" href="https://fonts.gstatic.com" crossorigin />
    <link
      href="https://fonts.googleapis.com/css2?family=Montserrat:ital,wght@0,400;0,700;1,400&display=swap"
      rel="stylesheet"
    />
    <title>Blog Latający Logopeda</title>
    <script
      src="https://kit.fontawesome.com/f679f6e189.js"
      crossorigin="anonymous"
    ></script>
    <link rel="stylesheet" href="../css/style.css" />
  </head>
  <body>
    <div class="arrow">
  <a href="../index.html"><i class="fa-solid fa-arrow-left"></i>Powrót</a>
</div>
    <section class="article">
      <h1>5 pytań, na które odpowiadam najczęściej na początku terapii</h1>
      <img
        src="./blog_img/pytanie_d.jpg"
        alt="Dwa kolorowe znaki zapytania na stosie szarych znaków"
      />
      <p>
        Terapia logopedyczna to zazwyczaj nowa sytuacja dla rodzica. Ma on w
        związku z tym wiele pytań do specjalisty. Tutaj zebrałam te, które
        najczęściej słyszę w gabinecie.
      </p>
      <h2>Ile to potrwa?</h2>
      <p>
        Żaden dobry Logopeda na początku terapii nie powie: załatwimy sprawę w
        trzy miesiące, albo: tu jest roboty na dwa lata. Bardzo wiele zależy od
        Dziecka i współpracy z Rodzicami, od tego, czy dziecko systematycznie
        ćwiczy, czy “po drodze” nie okaże się, że Dziecko ma jakieś dodatkowe
        problemy, np. ze słuchem. Nawet mając dwoje Dzieci z tą samą wadą, w tym
        samym wieku, nie mamy gwarancji, że skończymy terapię w tym samym
        momencie. Miałam w swojej praktyce przypadek, że rodzeństwo zaczynało
        terapię razem i jedno z Dzieci skończyło ją wcześniej, drugie
        potrzebowało więcej czasu. Jest to zupełnie normalne, ale nie da się
        tego w żaden sposób przewidzieć.
      </p>
      <h2>Czy muszę ćwiczyć tyle czasu, co pani?</h2>
      <p>
        Oczywiście, że nie. Logopeda ćwiczy z dzieckiem wiele różnych funkcji,
        np. prawidłowe oddychanie, słuch fonematyczny, wywołuje głoskę. Ja
        zostawiam Rodzicowi takie ćwiczenia, które są konieczne, ale nie będą
        obejmować tych wszystkich aktywności. Najczęściej są to ćwiczenia
        utrwalające to, nad czym pracowaliśmy z Dzieckiem w trakcie terapii albo
        ćwiczenia usprawniające narządy artykulacyjne lub słuch. Poza tym nie
        znam Dziecka, które wytrzymałoby 45-minutową “lekcję” z Rodzicem 🙂
        Nawet moje własne nie dają rady. Dużo lepsze efekty daje praca po 5
        minut dziennie, ale kilka razy. Jeśli są to ćwiczenia narządów mowy, to
        trzeba się ich nauczyć i ćwiczyć z dzieckiem przy porannym i wieczornym
        myciu zębów, w samochodzie w korku, w wannie w kąpieli. Ćwiczenia
        logopedyczne to nie śmiertelnie poważna sprawa – zróbmy z tego zabawę,
        przerywnik podczas innych zajęć, powygłupiajmy się, jeśli się da. Dzieci
        wtedy o wiele chętniej ćwiczą, a często nawet nie zauważają, że ćwiczą.
      </p>
      <h2>A co, jeśli zrobię coś źle? Ja się na tym nie znam.</h2>
      <p>
        Oczywiście, że Rodzic nie ma obowiązku znać się na prowadzeniu terapii.
        Ale od tego, by nie robić błędów ma Logopedę.
      </p>
      <p>
        Po pierwsze, Logopeda zawsze powinien pokazać Rodzicowi, jak dane
        ćwiczenie wykonać. Jeśli nie ma takiej możliwości, bo np. pracuje z
        Dzieckiem w przedszkolu i z Rodzicem się nie spotyka, to powinien dane
        ćwiczenie jak najdokładniej opisać (tu wznosimy się na wyżyny
        kreatywności, bo to, co jest oczywiste dla nas, Logopedów, dla Rodzica
        wcale nie musi być proste do wyobrażenia sobie).
      </p>
      <p>
        Po drugie, trzeba mieć kontakt z Logopedą. Jeżeli czegoś nie wiem, jako
        Rodzic, to pytam. Piszę w zeszycie – Logopeda odpowiada, dzwonię do
        przedszkola w godzinach pracy Logopedy, umawiam się na spotkanie, piszę
        maila, przychodzę na konsultacje – sposobów na znalezienie kontaktu jest
        niemało, trzeba próbować. I nie dać się zbyć.
      </p>
      <p>
        Po trzecie, po to spotkania z Logopedą powinny odbywać się co tydzień,
        systematycznie, żeby na bieżąco sprawdzać rezultaty pracy w domu i
        ewentualnie korygować. W tydzień nie narobi się wielkich szkód. Jeśli
        spotkania są raz na miesiąc (a zdarza się to), to faktycznie można coś
        zepsuć systematyczną, ale nieprawidłową pracą.
      </p>
      <h2>Czy ten zeszyt jest konieczny?</h2>
      <p>
        Tak. Jest formą kontaktu z Rodzicem, gdy Dziecko jest objęte opieką
        logopedy w przedszkolu czy szkole. Jest miejscem, w którym możemy
        prześledzić ścieżkę, którą dziecko przebyło w trakcie terapii. Pomaga
        też wrócić do ćwiczeń, gdy okaże się, że jest taka konieczność, bo
        dziecko, np. po chorobie czy dłuższych wakacjach "zgubiło" wypracowaną
        umiejętność.
      </p>
      <p>
        No i zdecydowanie trudniej go zgubić, niż pojedyncze kartki z
        ćwiczeniami.
      </p>
      <h2>
        Nie mam czasu, żeby z nim siedzieć i ćwiczyć. Spotkania z panią nie
        wystarczą?
      </h2>
      <p>
        Absolutnie nie. Z terapią logopedyczną jest dokładnie tak samo, jak z
        grą na instrumencie (od kiedy moja młodsza córka gra na wiolonczeli,
        widzę to bardzo wyraźnie). Jeśli nie będzie codziennych ćwiczeń, to po
        prostu nie nauczymy się grać. Rehabilitacja raz w tygodniu, bez
        codziennych ćwiczeń, też nie przyniesie spodziewanych efektów. Aparat
        ortodontyczny zakładany raz w tygodniu nie wyprostuje nam zębów.
        Przykłady mogę mnożyć 🙂
      </p>
      <p>
        I wcale nie trzeba “siedzieć i ćwiczyć”. Każdą okazję można wykorzystać
        do ćwiczeń, pisałam o tym wyżej. Między innymi dlatego nie daję Dzieciom
        “kserówek” do kolorowania, czasem daję coś do narysowania, ale to jest
        zazwyczaj praca twórcza na 5-10 minut. Wolę wierszyki, zdania, których
        Rodzic może się nauczyć na pamięć i powtarzać z Dzieckiem, np. w drodze
        do przedszkola oraz różnego rodzaju gry, przy których można wspólnie
        spędzać czas. Wtedy czas na ćwiczenia znajduje się sam.
      </p>
      <p>
        To te najczęściej zadawane mi pytania, jeśli macie jakieś inne –
        piszcie.
      </p>
    </section>
  </body>
</html>
