<!DOCTYPE html>
<html lang="pl">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <meta name="author" content="Barbara Dudzik" />
    <meta
      name="keywords"
      content="logopeda, Częstochowa, noworodki, przedszkolaki, dwulatki, terapia logopedyczna"
    />
    <meta
      name="description"
      content="Gabinet logopedyczny dla dzieci od 0 do 15 lat. Zapraszam do siebie rodziców i dzieci z Częstochowy i okolic."
    />
    <link rel="shortcut icon" href="./img/faviconka.png" type="image/x-icon" />
    <link rel="preconnect" href="https://fonts.googleapis.com" />
    <link rel="preconnect" href="https://fonts.gstatic.com" crossorigin />
    <link
      href="https://fonts.googleapis.com/css2?family=Montserrat:ital,wght@0,400;0,700;1,400&display=swap"
      rel="stylesheet"
    />
    <title>Blog Latający Logopeda</title>
    <script
      src="https://kit.fontawesome.com/f679f6e189.js"
      crossorigin="anonymous"
    ></script>
    <link rel="stylesheet" href="../css/style.css" />
  </head>
  <body>
    <nav class="nav">
      <div class="burger-btn">
        <div></div>
      </div>
      <div class="nav__items">
        <a href="../index.html">Home</a>
        <a href="#contact" class="nav__item">Kontakt</a>
        <a href="#articles" class="nav__item">Artykuły</a>
        <a href="#prices" class="nav__item">Cennik</a>
        <a href="#social-media" class="nav__item">Social media</a>
      </div>
    </nav>
    <section class="article">
      <h1>Rozwój mowy dziecka</h1>
      <p>
        Kiedy przygotowywałam się do roli mamy,
        czytałam od deski do deski wszystkie czasopisma, które można było wtedy
        znaleźć na rynku. Sporo się z nich dowiedziałam, trochę też mnie
        okłamały, mówiąc wprost (np. że poród jest piękny :P), ale o jednym
        temacie się nawet nie zająknęły. O temacie rozwoju mowy. Owszem, kiedy
        opisywano osiągnięcia Dziecka miesiąc po miesiącu, to można było znaleźć
        wzmiankę o tym, że powinno ono np. już mówić pierwsze słowo czy składać
        zdanie. Ale nie czytałam wtedy ani jednego artykułu o tym, jak mowa
        powinna się rozwijać i jak można wspierać ten rozwój.
      </p>
      <p>
        I podejrzewam, że niewiele się pod tym względem zmieniło, bo gdy mówię
        Rodzicom, że ich Dziecko powinno już np. wymawiać taką i taką głoskę
        albo używać takich i takich słów, to oni najczęściej odpowiadają
        “Gdybyśmy wiedzieli wcześniej”.
      </p>
      <p>
        Dlatego własnie rozpoczynam krótki – bo składający się z sześciu
        artykułów – cykl, opisujący rozwój mowy Dziecka. Dzisiaj pierwszy z
        nich, z którego dowiecie się, jakie są etapy rozwoju mowy i co mniej
        więcej w tym czasie powinno osiągnąć Wasze Dziecko. W kolejnych wpisach
        będę szczegółowo omawiać te etapy.
      </p>
      <h2>Etapy rozwoju mowy</h2>
      <p>
        Pierwszym etapem, na który mamy niewielki wpływ, ale który jest szalenie
        istotny, jest etap prenatalny. To w tym momencie kształtują się i
        rozwijają wszystkie narządy mowy Dziecka, rozwija się także słuch. To
        dlatego powinniśmy robić wszystko, co się da, żeby ciąża przebiegała w
        miarę możliwości bezproblemowo.
      </p>
      <p>
        Drugi etap to okres melodii. Trwa do ukończenia przez Dziecko 12.
        miesiąca życia. Jego koniec obwieszcza nam stosowanie przez Malucha
        pierwszych słów, zazwyczaj “mama”, “tata”, “baba”. Można tu wyróżnić
        głużenie i gaworzenie, czyli powtarzanie pewnych samogłosek, spółgłosek
        i sylab. Zauważyć tu należy, że głużenie jest nieświadome, a gaworzenie
        to zamierzone działanie Dziecka.
      </p>
      <img
        src="./blog_img/rozm_dzieci_m.jpg"
        alt="Uśmiechnięte rodzeństwo na spacerze"
      />
      <p>
        Od 12. do 24. miesiąca życia trwa okres wyrazu. Na jego początku powinny
        się pojawić pierwsze słowa. Dziecko wzbogaca swój słownik, wymawia
        wszystkie samogłoski oprócz ą, ę oraz część spółgłosek. Dużo tutaj
        jeszcze upraszczania, normą jest, że Maluch opuszcza trudne dla niego
        głoski lub sylaby, używa tylko pierwszej sylaby danego słowa lub
        ostatniej. Normą jest także mówienie we własnym języku, który jest
        trudno zrozumiały dla otoczenia. Dziecko stosuje sporo wyrazów
        dźwiękonaśladowczych, jak np. “miau” na oznaczenie kota, czy “mu” na
        krowę.
      </p>
      <p>
        Kolejny etap to okres zdania, który trwa od 24. do 36. miesiąca życia.
        Dziecko powinno zacząć ten etap używając pierwszych zdań. Na początku są
        one dwuwyrazowe, np. “Mama daj”, “Tata chodź”. Kolejne miesiące
        przynoszą rozbudowę tych zdań do 3-, 4-, a nawet 5-wyrazowych. To nadal
        nie jest etap, w którym Maluch posługuje się poprawną, bogatą
        polszczyzną. Upraszcza, co może, stosuje swoje słowa, tworzy neologizmy,
        czasami tworzy słowa według swoich zasad gramatycznych. Wymawia też już
        większość głosek oprócz R, które może być zastępowane przez J lub L,
        oraz S, Z, C, DZ i SZ, Ż, CZ, DŻ, które nadal mogą brzmieć jak Ś, Ź, Ć,
        DŹ.
      </p>
      <p>
        I ostatni etap – okres swoistej mowy dziecięcej – w którym Dziecko
        doskonali swoje umiejętności komunikacyjne, rozwija słownictwo, wzbogaca
        wypowiedzi. Opanowuje wówczas głoski S, Z, C, DZ oraz SZ, Ż, CZ, DŻ i R.
        Rozwój mowy Dziecka, które rozpoczyna naukę w szkole podstawowej,
        powinien być zakończony. Dziecko takie rozmawia swobodnie z innymi i nie
        ma wad wymowy.
      </p>
    </section>
  </body>
</html>
