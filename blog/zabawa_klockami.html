<!DOCTYPE html>
<html lang="pl">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <meta name="author" content="Barbara Dudzik" />
    <meta
      name="keywords"
      content="logopeda, Częstochowa, noworodki, przedszkolaki, dwulatki, terapia logopedyczna"
    />
    <meta
      name="description"
      content="Gabinet logopedyczny dla dzieci od 0 do 15 lat. Zapraszam do siebie rodziców i dzieci z Częstochowy i okolic."
    />
    <link rel="shortcut icon" href="./img/faviconka.png" type="image/x-icon" />
    <link rel="preconnect" href="https://fonts.googleapis.com" />
    <link rel="preconnect" href="https://fonts.gstatic.com" crossorigin />
    <link
      href="https://fonts.googleapis.com/css2?family=Montserrat:ital,wght@0,400;0,700;1,400&display=swap"
      rel="stylesheet"
    />
    <title>Blog Latający Logopeda</title>
    <script
      src="https://kit.fontawesome.com/f679f6e189.js"
      crossorigin="anonymous"
    ></script>
    <link rel="stylesheet" href="../css/style.css" />
  </head>
  <body>
    <nav class="nav">
      <div class="burger-btn">
        <div></div>
      </div>
      <div class="nav__items">
        <a href="#contact" class="nav__item">Kontakt</a>
        <a href="#articles" class="nav__item">Artykuły</a>
        <a href="#teaching-aids" class="nav__item">Pomoce</a>
        <a href="#prices" class="nav__item">Cennik</a>
        <a href="#social-media" class="nav__item">Social media</a>
      </div>
    </nav>
    <section class="article">
      <h1>Pobawcie się ze mną... klockami</h1>
      <p>
        To będzie wpis inaugurujący cykl o zabawach i zabawkach, które wspierają
        rozwój mowy. Od razu zaznaczam – nie ma zabawek, które robią to same z
        siebie. Dopiero wykorzystywane odpowiednio przez rodzica podczas zabawy
        z dzieckiem, spełniają tę funkcję. Dzisiaj zaczniemy od klocków.
      </p>
      <img src="./blog_img/klocki1_m.jpg" alt="Kolorowe plastikowe klocki" />
      <p>
        Od kiedy? Klockami można się zacząć bezpiecznie bawić, gdy dziecko
        stabilnie siedzi. Na początku na pewno będzie je przede wszystkim brało
        do buzi, ale można próbować się bawić w układanie wieży z dwóch czy
        trzech klocków, czy ćwiczyć reakcję na polecenie “Daj!”. Natomiast już
        roczniak będzie próbował sam układać wieżę, a największą frajdę będzie
        miał z jej burzenia.
      </p>
      <p>
        Jakie? To zależy. Na początek polecam drewniane, mogą być zabezpieczone
        tylko lakierem, albo pomalowane farbami. Wybierajmy klocki z atestem,
        przeznaczone specjalnie dla maluchów, bo te będą wyprodukowane przy
        użyciu bezpiecznych farb. Później dobre będą duże plastikowe klocki,
        które Dziecko będzie mogło łączyć ze sobą w trwałe budowle. Lepiej,
        jeśli będą z twardszego plastiku, wtedy mniejsze jest prawdopodobieństwo
        ich pęknięcia. Na mniejsze klocki, takie jak Lego, przychodzi czas, gdy
        mamy pewność, że nic nie ląduje w buzi Dziecka, a jego palce są na tyle
        sprawne, że radzi sobie z wciskaniem drobnych elementów. Zabawa klockami
        ma być przyjemnością, a nie powodować frustracje u Dziecka z tego
        powodu, że nie umie ich poskładać. Ciekawymi klockami są tak zwane wafle
        – ich kształt i sposób łączenia są inne, niż w przypadku zwykłych
        klocków, za to można z nich budować sporej wielkości kształty.
      </p>
      <img
        src="./blog_img/klocki1_m.jpg"
        alt="Dziecko buduje wieżę z klocków"
      />
      <p>
        Zalety. Zwykłe plastikowe klocki są tanie i łatwo dostępne. Bez problemu
        da się je myć. Są też lekkie. Zabawa nimi ma duży wpływ na rozwój
        sprawności dłoni. Wpływa także na umiejętność skupienia. W przypadku
        klocków Lego, Dzieci uczą się działać według instrukcji. Zaletą jest też
        to, że na rynku można znaleźć naprawdę dużo różnych rodzajów klocków, w
        wielu kształtach i kolorach.
      </p>
      <p>
        Wady. Drewniane nie za bardzo można myć. I trzeba uważać, jeśli Dziecko
        ma skłonności do rzucania zabawkami, drewniany klocek potrafi zrobić
        krzywdę. Wtedy lepiej wybrać plastikowe. Jeśli idzie o Lego, to mają
        jedną zasadniczą wadę – bardzo lubią ukrywać się w dywanach czy innych
        zakamarkach i czaić się w nocy na bose stopy 😀 Właściwie jest jeszcze
        druga – przynajmniej ja uważam to za wadę – cena. Zakup kilku zestawów
        to spory wydatek.
      </p>
      <img
        src="./blog_img/klocki3_m.jpg"
        alt="Dwaj chłopcy bawiący się klockami"
      />
      <h2>Zabawy</h2>
      <ol>
        <li>
          Szeregowanie. Zbuduj z klocków trzy kostki różnej wielkości. Zapytaj
          Dziecko: która z nich jest największa, a która najmniejsza? Która
          będzie w środku? Jeśli Dziecko świetnie radzi sobie z trzema, dołóż
          więcej kostek. Sprawdź, do ilu dojdziecie. Zobacz, czy Dziecko
          szereguje je przez porównywanie, czy może bez przykładania do siebie
          potrafi wstawić kostki w odpowiednie miejsce. Oczywiście im Dziecko
          starsze, tym łatwiej mu będzie wykonać takie zadanie. Potem możecie
          się bawić w “zbuduj większą/mniejsza wieżę” i oprócz porównywania
          wielkości ćwiczyć także przeliczanie elementów.
        </li>
        <li>
          Zbuduj dla lalki… Mam dwie córki. Nie wiem, jak chłopaki, ale moje
          dziewczyny uwielbiały zabawy malutkimi lalkami czy figurkami zwierząt.
          I największą frajdę sprawiało im, gdy budowałyśmy dla tych laleczek
          domki – tu kuchnia, tam sypialnia, taras, basen, salon. Dziecko ćwiczy
          umiejętność planowania, orientacji w przestrzeni oraz rozszerza
          słownictwo o nazwy pomieszczeń czy mebli.
        </li>
        <li>
          Zbuduj to, co ja. Na początek tworzymy prostą budowlę, np. kostkę z
          klocków – wafli, a Dziecko ma zbudować dokładnie taką samą,
          odwzorowując kolory na poszczególnych jej ściankach. W stopniu
          zaawansowanym możemy tworzyć spore konstrukcje przestrzenne z
          drobniejszych klocków – wszystko zależy od możliwości Dziecka, na
          które musimy zwracać szczególną uwagę, by zabawa była dla niego
          przyjemnością, a nie męczeniem się ze zbyt trudnym zadaniem.
        </li>
        <li>
          Ten sam wzór. Układamy klocki w jakiś kolorowy wzór i prosimy Dziecko,
          żeby ułożyło dokładnie taki sam. Zaczynamy od dwóch kolorów, stopniowo
          dodając następne. Do tej zabawy przydają się także wszelkiego rodzaju
          mozaiki, trzeba tylko uważać na małe elementy. Inną odmianą zabawy
          będzie zgadywanie, który kolor, klocek powinien być następny. Np.
          układamy na zmianę klocki zielony, czerwony, zielony, czerwony i
          pytamy: a teraz jaki klocek mam położyć? Oprócz tego, że ćwiczymy
          tutaj nazywanie kolorów, to przede wszystkim mamy okazję rozwijać
          spostrzegawczość wzrokową, pamięć wzrokową (gdy np. pokażemy wzór
          starszemu Dziecku a potem go zakryjemy, by odtwarzało go z pamięci)
          czy koordynację wzrokowo-ruchową.
        </li>
        <li>
          Klocki, nawet po najlepszej zabawie, trzeba posprzątać. Ale tę zwykle
          nielubianą czynność także można zamienić w zabawę. Klocki można
          przechowywać w pudle, koszu, worku. A gdyby tak wrzucać je do czterech
          worków w kolorach klocków? Dzieci uczy się segregowania według koloru
          właśnie, rozróżniania i nazywania tych kolorów. Można sprzątać na czas
          – włączamy stoper i pytamy: Kto sprzątnie swój kolor w ciągu dwóch
          minut? Można później porównywać, w którym worku jest więcej, mniej,
          tyle samo klocków – to świetna okazja do poznawania tych pojęć. Jeżeli
          mamy karton na klocki, możemy go podzielić na części według kolorów,
          wklejając w środku dodatkowe ścianki. Można sprzątając dzielić klocki
          na duże i małe, podzielone na dwa, na cztery i na osiem – uczymy wtedy
          przeliczania i rozróżniania wielkości. Jakie kategorie sobie
          wymyślimy, zależy tylko od naszej inwencji. Dziecko będzie się w ten
          sposób nieświadomie uczyć różnych pojęć, a robienie porządku minie
          niepostrzeżenie.
        </li>
      </ol>
    </section>
  </body>
</html>
