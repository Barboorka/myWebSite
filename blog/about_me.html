<!DOCTYPE html>
<html lang="pl">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <meta name="author" content="Barbara Dudzik" />
    <meta
      name="keywords"
      content="logopeda, Częstochowa, noworodki, przedszkolaki, dwulatki, terapia logopedyczna"
    />
    <meta
      name="description"
      content="Gabinet logopedyczny dla dzieci od 0 do 15 lat. Zapraszam do siebie rodziców i dzieci z Częstochowy i okolic."
    />
    <link rel="shortcut icon" href="./img/faviconka.png" type="image/x-icon" />
    <link rel="preconnect" href="https://fonts.googleapis.com" />
    <link rel="preconnect" href="https://fonts.gstatic.com" crossorigin />
    <link
      href="https://fonts.googleapis.com/css2?family=Montserrat:ital,wght@0,400;0,700;1,400&display=swap"
      rel="stylesheet"
    />
    <title>O mnie - Latający Logopeda</title>
    <script
      src="https://kit.fontawesome.com/f679f6e189.js"
      crossorigin="anonymous"
    ></script>
    <link rel="stylesheet" href="../css/style.css" />
  </head>
  <body>
    <div class="arrow">
  <a href="../index.html"><i class="fa-solid fa-arrow-left"></i>Powrót</a>
</div>

    <section class="article">
      <h1>Dlaczego latam?</h1>
    <p>
      Nazywam się Barbara Dudzik. Jestem logopedką, terapeutką ręki, trenerką
      grafomotoryki, nauczycielką wychowania przedszkolnego i krawcową 🙂 Odkąd
      pamiętam lubiłam spędzać czas z małymi Dziećmi. Czy dlatego, że miałam
      młodszą siostrę? Nie wiem, ale faktem jest, że zawsze się kimś
      opiekowałam. Pierwsze takie wspomnienia mam ze szpitala, gdzie w wieku
      pięciu lat czytałam bajeczki maluchom z sąsiedniej sali (tak, umiałam już
      wtedy czytać). W podstawówce czytałam te bajeczki Dzieciakom z zerówki, do
      której chodziła moja siostra. Zajmowałam się młodszymi kuzynami i
      kuzynkami na rodzinnych imprezach. Byłam kimś w rodzaju “baby sitter” w
      rodzinie, której oddawało się Dzieci pod opiekę przy przeróżnych okazjach.
      Potem prowadziłam drużynę harcerską, zespół muzyczny przy parafii.
    </p>
    <img src="../img/Bogacka_Barbara Dudzik 21.jpg" alt="Logopedka bawiąca się z dziewczynką w łapki">
    <p>
      Czym to się mogło skończyć? Tylko i wyłącznie pedagogiką (chociaż marzyłam
      też o uczelni wojskowej). Skończyłam studia na kierunku Nauczanie
      początkowe i wychowanie przedszkolne i po półrocznym stażu w świetlicy
      środowiskowej rozpoczęłam pracę w przedszkolu jako nauczycielka. Dwanaście
      lat temu po raz pierwszy stanęłam sama przed grupą trzylatków, zobaczyłam
      wlepione w siebie dwadzieścia pięć par oczu i już wiedziałam, że jestem na
      właściwym miejscu.
    </p>
    <img src="../img/Bogacka_Barbara Dudzik 03.jpg" alt="Uśmiechnięta dziewczynka z kitkami">
    <p>
      Ale ja tu o znalezieniu miejsca, a miało być o lataniu 🙂 Nosiło mnie
      ciągle, mnóstwo zajęć dodatkowych (teatralne, muzyczne, harcerstwo),
      spotkania ze znajomymi przy gitarze, zwiedzanie różnych zakątków Polski,
      próbowanie nowych rzeczy, jak np. wspinaczka skałkowa. Rozwijanie
      największej pasji, jaką jest rękodzieło i szukanie w nim swojej “działki”,
      którą nareszcie odkryłam – szycie. A w związku z tym wyjazdy na warsztaty,
      spotkania z szyjącymi koleżankami, szkoła krawiecka, którą ukończyłam,
      zdając egzamin kwalifikacyjny. W międzyczasie ciągłe dokształcanie się po
      to, by lepiej rozumieć potrzeby i problemy moich małych wychowanków.
      Ukończyłam studia podyplomowe z zakresu logopedii, bo zauważyłam, że
      większe lub mniejsze problemy z komunikacją ma coraz więcej Dzieci. Przez
      pewien czas pracowałam jako logopeda w poradni NFZ, ale trudno było
      pogodzić czas dla rodziny (mam męża i dwie córki), pracę na zmiany w
      przedszkolu i pracę w poradni.
    </p>
    <img src="../img/Bogacka_Barbara Dudzik 07.jpg" alt="Logopedka ćwicząca z dziewczynką">
    <p>
      Nadszedł czas na chwilowe lądowanie, na zastanowienie się, co dalej.
      Powstał z tego plan nowego lotu – zostaję Latającym Logopedą 🙂 Z moich
      doświadczeń wynika, że Dzieci we własnym domu ćwiczą dużo chętniej, czują
      się pewniej, nie onieśmiela ich sterylność poradni. Do ćwiczeń możemy
      wykorzystać ich ulubione zabawki czy gry. W każdym momencie mogą przytulić
      się do Mamy czy Taty, napić się ulubionego napoju czy skorzystać ze swojej
      toalety. Są bezpieczne na swoim terenie 🙂 i dużo chętniej otwierają się
      przede mną, szybciej nawiązujemy kontakt. Dla Rodziców moja wizyta w domu
      często także jest dużym ułatwieniem. Po całym dniu pracy nie muszą jechać
      z Dzieckiem do poradni, mogą w czasie ćwiczeń zająć się domem czy po
      prostu odpocząć na własnej kanapie. Nie muszą też zastanawiać się, co
      zrobić z pozostałymi Dziećmi w czasie wizyty z jednym w poradni.
    </p>
    <img src="../img/Bogacka_Barbara Dudzik 08.jpg" alt="Logopedka ćwicząca z dziewczynką przed lustrem">
    <p>
      I tak latałam ładnych kilka lat do momentu, w którym pandemia i
      obostrzenia trochę zmusiły mnie do kolejnego lądowania. Dlatego teraz
      zapraszam Was do mojego gabinetu. Mam tu miejsce i przewijak dla
      noworodków i niemowląt, i dywan dla przedszkolaków, i wygodne biurko dla
      starszych dzieci. Przyjmuję w nim dzieci z opóźnionym rozwojem mowy, z
      wadami wymowy, maluchy z problemami z karmieniem. Zajmuję sie także
      diagnozą skróconych wędzidełek oraz opieką przed- i pozabiegową. Jeśli
      widzisz problem z rozwojem mowy swojego malucha - skontaktuj się ze mną i
      umów na konsultację. Zrób to również wtedy, gdy chcesz się upewnić, czy
      wszystko jest w porządku. Lepiej skonsultować się o jeden raz za dużo, niż
      czekać.
    </p>
    </section>

  </body>
</html>
