<!DOCTYPE html>
<html lang="pl">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <meta name="author" content="Barbara Dudzik" />
    <meta
      name="keywords"
      content="logopeda, Częstochowa, noworodki, przedszkolaki, dwulatki, terapia logopedyczna"
    />
    <meta
      name="description"
      content="Gabinet logopedyczny dla dzieci od 0 do 15 lat. Zapraszam do siebie rodziców i dzieci z Częstochowy i okolic."
    />
    <link rel="shortcut icon" href="./img/faviconka.png" type="image/x-icon" />
    <link rel="preconnect" href="https://fonts.googleapis.com" />
    <link rel="preconnect" href="https://fonts.gstatic.com" crossorigin />
    <link
      href="https://fonts.googleapis.com/css2?family=Montserrat:ital,wght@0,400;0,700;1,400&display=swap"
      rel="stylesheet"
    />
    <title>Blog Latający Logopeda</title>
    <script
      src="https://kit.fontawesome.com/f679f6e189.js"
      crossorigin="anonymous"
    ></script>
    <link rel="stylesheet" href="../css/style.css" />
  </head>
  <body>
    <nav class="nav">
      <div class="burger-btn">
        <div></div>
      </div>
      <div class="nav__items">
        <a href="../index.html">Home</a>
        <a href="#contact" class="nav__item">Kontakt</a>
        <a href="#teaching-aids" class="nav__item">Pomoce</a>
        <a href="#prices" class="nav__item">Cennik</a>
        <a href="#social-media" class="nav__item">Social media</a>
      </div>
    </nav>
    <section class="article">
      <h1>8 miejsc, które warto odwiedzić z kilkulatkiem</h1>
      <p>
        Małe dziecko, które poznaje nowe słowa, najlepiej uczy się ich obcując z
        “przedmiotem”, które to słowo oznacza. Dlatego pierwsze słowa oznaczają
        osoby, z którymi dziecko przebywa, ulubione zabawki (piłka, miś), proste
        czynności. Potem dochodzą do tego nazwy przedmiotów domowych, jedzenia,
        ubrania, itp. Zasób słownictwa dziecka rozszerza się wskutek poznawania
        coraz to nowych miejsc, osób, przedmiotów. Warto zatem jak najczęściej
        odwiedzać różne miejsca, które dostarczą dziecku nowych bodźców do
        rozwoju mowy.
      </p>
      <p>
        Dzisiaj opiszę Wam osiem takich miejsc, które spokojnie można odwiedzić
        już z kilkulatkiem. Dostarczą mu one niezapomnianych wrażeń, o których
        będziecie mogli jeszcze długo rozmawiać.
      </p>
      <img
        src="./blog_img/8miejsc_wies_m.jpg"
        alt="Dwa indyki na zielonej trawie"
      />
      <h2>Gospodarstwo agroturystyczne</h2>
      <p>
        Jeśli możemy wyjechać na kilka dni, wybierzmy miejsce, w którym dziecko
        pozna zwierzęta hodowlane: zobaczy konie, nakarmi kury i kaczki,
        pogłaszcze kota czy psa. Są takie gospodarstwa, w których można
        zobaczyć, jak się robi ser, odwiedzić pasiekę, wydoić krowy. Może nie na
        wszystko nasz maluch się odważy, ale jest to zawsze okazja do
        opowiedzenia mu tego, co widzi, poznania nowych słów. Wieczorami można
        robić kronikę wyjazdu – dziecko rysuje to, co zobaczyło danego dnia, my
        opisujemy. A może wspólnie ułożycie bajkę, której bohaterami będą
        zwierzaki? Możliwości jest mnóstwo.
      </p>
      <img src="./blog_img/8miejsc_filh_m.jpg" alt="Orkiestra symfoniczna" />
      <h2>Filharmonia</h2>
      <p>
        Nie wiem, czy wszystkie, ale nasza częstochowska filharmonia na pewno
        organizuje niedzielne poranki dla maluchów. Można wtedy z nimi
        porozmawiać o instrumentach, utworach, eleganckim stroju, zachowaniu
        podczas koncertu. Dzieci mogą nam powiedzieć, czy im się taka muzyka
        podoba, na czym chciałyby grać, mogą namalować, wykleić swój ulubiony
        instrument (rozwijanie sprawności manualnej), możecie wspólnie zrobić
        plakat z różnymi instrumentami z podziałem na smyczkowe, dęte, itp. A
        wieczorem posłuchać muzyki klasycznej zamiast kołysanek – z
        doświadczenia wiem, że się przy niej świetnie zasypia.
      </p>
      <img
        src="./blog_img/8miejsc_ogr_m.jpg"
        alt="Ściezka pomiędzy kwitnącymi rododendronami"
      />
      <h2>Ogród botaniczny</h2>
      <p>
        Pamiętam zachwyt moich córek nad każdą stokrotką i kaczeńcem, nad
        kwitnącymi magnoliami (którymi ja się zachwycam równie mocno), zapachem
        bzu. Ogród botaniczny dla całej naszej trójki jest fantastycznym
        miejscem. Kolory, formy, kształty liści, zapachy – mnóstwo rzeczy, o
        których można porozmawiać. A żeby nie zapomnieć, warto zrobić album – ze
        zdjęciami (niech dziecko spróbuje samo zrobić zdjęcia telefonem) lub
        szkicami (można przecież wybrać się na wycieczkę ze szkicownikiem i
        kredkami). Osobiście mogę polecić arboretum w Kórniku (jest to
        najstarsze i najbogatsze gatunkowo arboretum w Polsce, muszę tam
        pojechać, gdy zaczną kwitnąć magnolie), ogród botaniczny Uniwersytetu
        Wrocławskiego, Ogród botaniczny w Łodzi wraz z Palmiarnią. A skoro przy
        palmiarniach jesteśmy, to jeśli wybierzecie się do Książa (o którym
        niżej), to nie zapomnijcie o tamtejszej palmiarni 🙂
      </p>
      <img src="./blog_img/zamek-m.jpg" alt="Zamek Neushwanstein" />
      <h2>Zamek</h2>
      <p>
        Mój ukochany zamek to Zamek w Książu. Oprócz tego, że jest przepiękny,
        to można w Książu przepaść na cały dzień. Do zwiedzania są ogrody,
        tarasy, wielki park, stadnina koni. Po pierwszej wizycie młodsza wracała
        do niej przez kilka kolejnych miesięcy, najczęściej słowami: Mamoooo! A
        pamiętasz…? Miała wtedy trzy lata. Do dziś (6 lat później) pamięta, jak
        w sali balowej tańczyłyśmy walca 🙂 Ale wcale nie trzeba jechać do
        Książa. Mamy taką historię, że w każdym miejscu Polski znajdziemy jakiś
        zamek lub pałac do zwiedzenia. Są i takie, jak zamek w Pieskowej Skale,
        które są przygotowane na wizyty młodszych dzieci. Dostają tam one album
        z naklejkami i przechodząc z sali do sali muszą znaleźć eksponaty,
        których brakuje na ilustracjach, a następnie je tam dokleić. W
        niektórych zamkach czy twierdzach zwiedzających oprowadzają przewodnicy
        w strojach z epoki. Starsza córka strzelała z łuku, ma zdjęcia z
        pruskimi żołnierzami. Jeśli dziecko jest śmiałe, może mieć naprawdę
        fajne wspomnienia z takich miejsc. Wystarczy, że trochę zagada do ludzi
        😉 A o czym można z dzieckiem porozmawiać? O strojach, zasadach
        rycerskich, uzbrojeniu, o tym, jak wyglądało życie na zamku na co dzień,
        co jedzono w tamtych czasach, gdzie mieszkali właściciele, gdzie ich
        służba, czy dzieci chodziły wtedy do przedszkola i szkoły.
      </p>
      <img
        src="./blog_img/8miejsc_zoo_m.jpg"
        alt="Słoń w ogrodzie zoologicznym"
      />
      <h2>ZOO</h2>
      <p>
        Co do tego miejsca mam mieszane uczucia. Dlaczego? Ja wiem, że dzieci
        mają niewielkie szanse zobaczenia z bliska żyrafy czy lwa w ich
        naturalnym środowisku. Ale mimo wszystko te zwierzęta żyją w niewoli,
        nie mają takich warunków, jakie miałyby na wolności. Dlatego jeśli
        wybieracie się do ZOO, wybierajcie takie miejsca, które dbają o
        zwierzęta, zapewniają im odpowiednie wybiegi. Osobiście byłam w jednym
        mini-zoo, gdzie spodziewałam się małych zwierząt, a zobaczyłam smutnego
        lwa w klatce wielkości mojego pokoju 🙁 Jeżeli chcecie pobyć – dosłownie
        – wśród zwierząt egzotycznych i możecie sobie zrobić dłuższą wycieczkę,
        odwiedźcie Zoo Dvůr Králové. Nawet dla mnie było to niezapomniane
        przeżycie 🙂
      </p>
      <img src="./blog_img/8miejsc_konie_m.jpg" alt="Konie w boksach" />
      <h2>Stadnina koni</h2>
      <p>
        W niektórych jest możliwość umówienia się na jazdę, można karmić konie
        czy pomóc przy sprzątaniu. Obcowanie z końmi jest niezapomnianym
        przeżyciem. Uczy dzieci cierpliwości, szacunku do zwierząt, uspokaja. Są
        stadniny, przy których istnieją powozownie, a zatem mamy szansę
        pooglądania karet, powozów i bryczek. Uważajcie na co wrażliwsze
        maluchy, młodsza weszła na teren i przez całą wycieczkę musieliśmy
        słuchać, jak bardzo tu śmierdzi 😛
      </p>
      <img
        src="./blog_img/8miejsc_bibl_m.jpg"
        alt="Biblioteka w praskim klasztorze"
      />
      <h2>Biblioteka</h2>
      <p>
        Dla moich dzieci wizyta w bibliotece (czy księgarni) jest jak skok w
        czarną dziurę. Znikają. Odnajdują się po godzinie ze stertą książek w
        rękach i błagalnym wzrokiem. Uważam, że warto zabrać dzieci do
        biblioteki jak najwcześniej. Może najpierw na zajęcia organizowane przez
        placówkę – warsztaty plastyczne, spotkania autorskie. Oswajanie z
        książkami od małego naprawdę się opłaca. Najpierw wspiera rozwój mowy,
        uczy szacunku do książek, do czyjejś własności (książkę do biblioteki
        trzeba przecież odnieść), później owocuje tym, że nie trzeba się prosić
        o czytanie lektur w szkole 🙂 Załóżcie sobie album przeczytanych
        książek. Niech dziecko robi ilustracje, opowiada o tym, czy mu się
        książka podobała, co bardziej, co mniej, czy chciałoby przeczytać
        jeszcze coś podobnego, który bohater jest jego ulubionym.
      </p>
      <img
        src="./blog_img/8miejsc_biskupin_m.jpg"
        alt="Brama drewnianej osady w Biskupinie"
      />
      <h2>Wioska… Osada…</h2>
      <p>
        Moje ulubione miejsca. Uwielbiam zwiedzać wioski tematyczne. Kocham
        osadę w Biskupinie (chociaż nie dałam rady wybrać się tam wtedy, gdy
        odbywają się warsztaty). Byłam trzy razy na Wolinie w wiosce Wikingów
        (uczyłam się tam tańczyć i splatać nici). Ale są też mniejsze osady, np.
        osada średniowieczna w Hucie Szklanej na Świętym Krzyżu. Gdy tam
        trafiliśmy, pogoda była paskudna (chociaż był lipiec). Ale dzięki temu
        zwiedzaliśmy ją w towarzystwie jeszcze jednej rodziny, więc mogliśmy
        dotknąć wszystkiego i o wszystkim spokojnie porozmawiać z obsługą. A
        było o czym, bo byliśmy w domu zielarki, szewca, kowala, cieśli,
        tkaczki, garncarki. Sprawdźcie, czy w pobliżu waszego domu nie powstała
        taka perełka. My jeździmy często po Polsce i czasem zdarza się, gdy
        wracamy w stare miejsce, że trafiamy na coś nowego. A miejsca
        historyczne stały się ostatnio modne.
      </p>
      <p>
        Podrzućcie w komentarzach inne miejsca, które wy odwiedziliście ze
        swoimi dziećmi.
      </p>
    </section>
  </body>
</html>
