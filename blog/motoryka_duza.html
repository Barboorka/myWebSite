<!DOCTYPE html>
<html lang="pl">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <meta name="author" content="Barbara Dudzik" />
    <meta
      name="keywords"
      content="logopeda, Częstochowa, noworodki, przedszkolaki, dwulatki, terapia logopedyczna"
    />
    <meta
      name="description"
      content="Gabinet logopedyczny dla dzieci od 0 do 15 lat. Zapraszam do siebie rodziców i dzieci z Częstochowy i okolic."
    />
    <link rel="shortcut icon" href="./img/faviconka.png" type="image/x-icon" />
    <link rel="preconnect" href="https://fonts.googleapis.com" />
    <link rel="preconnect" href="https://fonts.gstatic.com" crossorigin />
    <link
      href="https://fonts.googleapis.com/css2?family=Montserrat:ital,wght@0,400;0,700;1,400&display=swap"
      rel="stylesheet"
    />
    <title>Blog Latający Logopeda</title>
    <script
      src="https://kit.fontawesome.com/f679f6e189.js"
      crossorigin="anonymous"
    ></script>
    <link rel="stylesheet" href="../css/style.css" />
  </head>
  <body>
    <nav class="nav">
      <div class="burger-btn">
        <div></div>
      </div>
      <div class="nav__items">
        <a href="#contact" class="nav__item">Kontakt</a>
        <a href="#articles" class="nav__item">Artykuły</a>
        <a href="#teaching-aids" class="nav__item">Pomoce</a>
        <a href="#prices" class="nav__item">Cennik</a>
        <a href="#social-media" class="nav__item">Social media</a>
      </div>
    </nav>
    <section class="article">
      <h1>Ćwiczymy motorykę dużą zimą</h1>
      <p>
        Na motorykę dużą składają się takie umiejętności, jak: chodzenie,
        skakanie, kopanie, bieganie, skłony, ruchy rękoma i tułowiem. Zima daje
        nam wiele możliwości, by ją trenować. I wcale nie trzeba do tego
        wyjeżdżać w góry, by mieć możliwość jeżdżenia na nartach. Jedyny warunek
        – choć też nie zawsze – jest taki, by spadł śnieg 🙂
      </p>
      <h2>Korzyści z przebywania zimą na dworze</h2>
      <p>
        Korzyści z przebywania zimą na świeżym powietrzu są duże. Pierwsza i
        zasadnicza to wzrost odporności. Niskie temperatury hartują organizm
        malucha. Do tego mózg otrzymuje więcej tlenu, a sam ruch zwiększa
        produkcję endorfin, które wywołują dobre samopoczucie i powodują
        zadowolenie z siebie. Jest to również okazja do wspólnego spędzania
        czasu z rodzicami, budowania więzi, okazja do rozmowy, a więc także
        rozwijania komunikacji.
      </p>
      <h2>Jak rozwijamy motorykę dużą?</h2>
      <p>
        Już samo brodzenie w śniegu, robienie aniołków, rzucanie śnieżkami czy
        turlanie się wzmacnia mięśnie dziecka. Dziecko jest ubrane w grubą
        kurtkę lub kombinezon, które ograniczają jego ruchy, ponadto śnieg
        stawia opór – maluch musi użyć więcej siły niż zwykle, by się poruszać.
        Jest to dla niego bardzo dobry trening.
      </p>
      <img
        src="./blog_img/zima_sanki_m.jpg"
        alt="Mama ciągnąca dziecko na sankach"
      />
      <h2>Sanki</h2>
      <p>
        Nie uznaję za sport ciągnięcia siedzącego na sankach dziecka. Nie daje
        mu to nic, poza oddychaniem mroźnym powietrzem. Ale już zjeżdżanie z
        górki, nawet niedużej, pod którą dziecko musi potem wejść – samo lub
        dodatkowo ciągnąc saneczki – to bardzo dobry pomysł na ruch. Nie będę
        się tu rozpisywać na temat bezpieczeństwa czy rodzaju sprzętu do
        zjeżdżania. Rodzice muszą go dostosować sami do umiejętności dziecka,
        warunków, nachylenia terenu. Wiadomo, zanim puścimy dziecko same z dużej
        góry, musimy mieć pewność, że potrafi kierować sprzętem, na którym
        zjeżdża.
      </p>
      <img
        src="./blog_img/zima_narty_m.jpg"
        alt="Dziecko w różowym kombinezonie zjeżdżające na nartach"
      />
      <h2>Narty i snowboard</h2>
      <p>
        Z doświadczenia wiem, że najlepiej na początku skorzystać z lekcji z
        instruktorem 🙂 Moje osobiste doświadczenie bez instruktora było dość
        bolesne 🙂 Tutaj znowu - nie zawsze konieczne jest szukanie górek. Są
        jeszcze narty biegowe, z którymi dzieci również radzą sobie świetnie.
      </p>
      <img
        src="./blog_img/zima_lyzwy_m.jpg"
        alt="Dziewczynka niosąca łyżwy na ramieniu"
      />
      <h2>Łyżwy</h2>
      <p>
        Do tego sportu nie potrzebujemy nawet śniegu, wystarczy odpowiednio
        niska temperatura. Coraz częściej w miastach powstają na zimę
        ogólnodostępne ślizgawki, przy których można nawet wypożyczyć potrzebny
        sprzęt. Moja starsza córka zaczynała w wieku 6 lat i radziła sobie
        bardzo dobrze. Największym problemem przy młodszej był rozmiar łyżew, na
        szczęście przez ostatni rok trochę urosła, sprzęt już ma, debiut
        niedługo.
      </p>
      <img
        src="./blog_img/zima_dzieci_m.jpg"
        alt="Radosne dzieci leżące na śniegu"
      />
      <h2>Inne zabawy</h2>
      <p>
        Śnieg daje nam dużo więcej możliwości zabawy, nawet takiej, do której
        nie potrzeba żadnego sprzętu. Możemy ulepić bałwana, niekoniecznie
        takiego z trzech kulek z garnkiem na głowie. Kaczka Katastrofa z psem
        Pypciem ulepili całą ich rodzinkę. Może wam też się to uda? A gdyby
        zrobić dwie barykady i urządzić prawdziwą bitwę na śnieżki? Albo
        zamieszkać na chwilę we własnoręcznie wybudowanym igloo?
      </p>

      <h2>Co rozwijamy?</h2>
      <p>
        Zabawy na śniegu i sporty zimowe kształtują ogólną sprawność organizmu.
        Rozwijają mięśnie, które zwykle nie są używane. Poprawiają postawę
        ciała, kształtują umiejętność trzymania równowagi, koordynację
        wzrokowo-ruchową. Bardzo mocno pracuje wtedy kręgosłup, a także mięśnie
        grzbietu i brzucha, których dobra kondycja jest konieczna do ćwiczeń
        motoryki małej i zapewnia prawidłową postawę podczas pisania, na którym
        w szkole dzieci spędzają przecież sporo czasu. Kolejnym obszarem
        wzmacnianym podczas uprawiania sportów zimowych jest obręcz barkowa, a
        następnie ramiona i przedramiona. Ich ruchy również wchodzą w skład
        motoryki dużej. Jak to robimy? Rzucając śnieżkami, tocząc kule na
        bałwana, trzymając kijki narciarskie i operując nimi czy wymachując
        rękami przy utrzymywaniu równowagi podczas jazdy na łyżwach czy
        snowboardzie.
      </p>
      <p>
        Oprócz korzyści dla rozwoju ruchowego, uprawianie sportów zimowych
        przynosi również pozytywne skutki dla rozwoju psychicznego: buduje
        pewność siebie i podnosi samoocenę dziecka, uczy radzenia sobie z
        porażką i wiary we własny sukces, zwiększa zaufanie do samego siebie,
        pozwala uczyć się odpowiedzialności za współuczestników zabawy (np.
        podczas jazdy na stoku czy lodowisku).
      </p>
      <p>
        Życzmy więc sobie mroźnych i śnieżnych zim i korzystajmy z nich całą
        rodziną 🙂
      </p>
    </section>
  </body>
</html>
